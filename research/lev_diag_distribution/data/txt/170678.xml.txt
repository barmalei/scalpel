FalseFalseAchtdelige serie praatprogramma's, gepresenteerd door Wibo
van de Linde en Harmen Roeland, vanaf het REM-eiland voor de
kust van Noordwijk waar de TROS ooit is begonnen. Er wordt
teruggekeken op veertig jaar TROS-historie met gasten en
gesproken over hun aandeel in vroegere en hedendaagse
TROS-programma's en over hun huidige carrière. Daarnaast
wordt een aantal actuele thema's besproken die betrekking
hebben op hun specialisatie. In deze aflevering:
tv-presentatrice Antoinette Hertsenberg en
misdaadverslaggever Peter R. de Vries.Aan de orde komen: De Vries' en Hertsenbergs aandeel in
vroegere en hedendaagse TROS-programma's en hun huidige
carrière; onthullingen in programma's gepresenteerd door
Hertsenberg: Tara Singh Varma, die loog over haar terminale
ziekte, en de zaak LegioLease; De Vries en Hertsenberg die in
hun werk gesteund worden door een uitgebreid team; het
Nederlandse rechtssysteem; het opsporen en aantonen van
maatschappelijke misstanden en fouten van bijvoorbeeld
justitie; de vraag of De Vries de politiek in zou willen; de
huidige politiek; de bureaucratie; psychiatrische patiënten
die als daklozen over straat zwerven; de verharding in de
Nederlandse maatschappij; de onderbetaling van mensen in de
zorg en het onderwijs.
ARCHIEFMATERIAAL: diverse van De Vries en Hertsenberg;
afscheid Singh Varma van de Tweede Kamer (2001);
berichtgeving over de zaak LegioLease; De Vries in 'Jongbloed
& Joosten'; Hertsenberg in de Dominicaanse Republiek bij een
aids-project; berichtgeving over de moord op Corina Bolhaar
en haar twee kinderen in Amsterdam.Het programma wordt in de gids aangekondigd als 'Studio REM'.