FalseFalseAchtdelige serie praatprogramma's, gepresenteerd door Wibo
van de Linde en Harmen Roeland, vanaf het REM-eiland voor de
kust van Noordwijk waar de TROS ooit is begonnen. Er wordt
teruggekeken op veertig jaar TROS-historie met gasten en
gesproken over hun aandeel in vroegere en hedendaagse
TROS-programma's en over hun huidige carrière. Daarnaast
wordt een aantal actuele thema's besproken die betrekking
hebben op hun specialisatie.
In deze aflevering zijn te gast: Wubbo Ockels en Chriet
Titulaer, twee pioniers m.b.t. de introductie van wetenschap
en techniek op de Nederlandse televisie.Aan de orde komen: Titulaers visie op de huidige
wetenschappelijke ontwikkelingen; Ockels mening over de
snelle technische ontwikkelingen; de snelheid van de
ontwikkeling van internet; de mogelijkheden van innovatie
voor de derde wereld; de overbevolking op de wereld; de
noodzaak van ontwikkeling van duurzame energie; de groei van
de Chinese economie; Ockels plannen voor energiewinning uit
de wind boven Nederland; de achterstelling van de derde
wereld bij de snelle technische ontwikkelingen; Ockels
ontwikkeling van zgn. energievliegers; de volgens Titulaer
vercommercialisering van het wetenschappelijke onderzoek; het
onderwijssysteem in Nederland; de teruggang van het aantal
bèta-studenten op universiteiten; het enthousiasmeren van de
jeugd voor techniek en natuurkunde; de mogelijkheden tot een
bemande ruimtereis naar Mars; het gevaar van het bezit van
atoomwapens door terroristen; de nieuwe technische
ontwikkelingen m.b.t. het produceren van kernwapens; de
noodzaak om mensen tot kernfysicus op te leiden.
Ockels wordt met Van de Linde en Roeland gevolgd bij een
demonstratie van een vlieger.
ARCHIEFMATERIAAL: Ockels als ruimtevaarder zwevend in een
ruimteschip; Ockels als presentator van de wetenschapsquiz;
Titulair als ruimtevaarttheoreticus op televisie; Titulaer
als presentator in 'Wordende Wereld'  die een nieuw type
kopieermachine introduceert met inkleurmogelijkheden; snelle
zonnerace-auto lopend op duurzame energie; Ockels als
wetenschapspresentator met de uitleg over kunstmestkorrels;
tekenfilm van een ruimteschip in het heelal; parade van
atoomwapens op het Rode Plein in Moskou; proefneming met
kernwapens; Titulaer sluit zijn laatste aflevering af van
'Wondere Wereld'.Het programma wordt in de gids aangekondigd als 'Studio REM'